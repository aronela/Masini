Dacia Logan este un autoturism produs de uzinele Dacia în România, lansat pe 2 iunie 2004 la Paris. Este disponibil începând cu 1 septembrie 2004.

La Salonul Auto de la Paris din 2000, președintele grupului Renault, Louis Schweitzer, anunță câteva detalii tehnice despre viitorul model Dacia (nume de cod XC90). Reprezentanții Renault au mai anunțat un alt obiectiv, și anume "Dacia de 5.000 €", lansarea modelului de 5.000 € a fost amânată. În realitate prețul modelului de bază este de 5.800 €, iar cu toate opțiunile incluse prețul ajunge la 10.000 €.
