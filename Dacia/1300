Dacia 1300 este un autoturism de familie fabricat de compania Dacia între anii 1969 și 1984.[1] Acesta a apărut în urma licenței obținută de la compania franceză Renault,[2] intrând în producție în august 1969 și având la bază modelul Renault 12. La acea vreme modelul avea un aspect modern și economic.[3]

Inițial, modelul dispunea de o singură caroserie berlină cu 4 uși și 5 locuri. Blocul motopropulsor avea capacitatea cilindrică de 1.289 cmc ce dezvolta 54 de cai putere,[4] o viteză maximă de 144 km/h și consumul de 9,4 litri.
